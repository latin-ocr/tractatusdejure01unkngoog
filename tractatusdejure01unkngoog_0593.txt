PARS QUARTA . 5 7 5

g 111.

De litteris testimonialibus Episcopi, quas insuper necessarias tecit Pius lX feliciter
regnans.

1⁰ Sic habet decretum hac de re latum 25 januarii 1848:
Nemo ad habitum admittatur absque testimonialibus litteris
tum Ordinmii on‘qinis, tum etiam ordinarii loci, in quo pos-
tulans, post expletum decimum quintum annum oetatis suoe,
ultra annum moratus fuerit.

2⁰ Hac dispositione attinguntur etiam congregationes in
quibus simplicia duntaxat vota emitti solent (vide n. 1 decreti).

3⁰ Non tamen sub ea comprehendi videntur moniales, cum
deipsis nulla expresse mentio fiat.

. 4⁰ Vi hujus decreti non requiritur, ad legitimam postulan-
tis admissionem, Episcopi consensus aut approbatiO, sed dun-
taxat requiruntur testimoniales ipsius litterae.

5ο Requiruntur istae litterae ad liceitatem' admissionis, non
autem ad validitatem, unde non posset quis professionis suae
nullitatem praetendere, ex eo quod admissus fuisset absque
praeviis ejusmodi litteris.

6⁰ Referre debet Episcopus in iis litteris de postulantis nata-
libus, oetate, moribus, vita, fama, conditione, educatione,
scientia, an sit inquisitus aliqua censura, irreqularitate aut alio
canonico impedimento irretitus, oere alieno qravatuS, red-
dendoe alicujus administrationis rationi obnoxius (n. 2).

7⁰ Dictum decretum formam legis universalis habet. Quod
ad notamus, quia eodem die latum est aliud decretum respiciens
duntaxat ltaliae et adjacentium insularum regulares.

8⁰ Haec Pii IX dispositio non. tollit obligationem faciendi in-
formationes, de jure communi supra exposito necessarias;
nullo enim verbo hanc obligationem abrogat. Unde hodie,
cum illis informationibus·necessariae simul sunt Episcopi testi-
moniales litterae.

