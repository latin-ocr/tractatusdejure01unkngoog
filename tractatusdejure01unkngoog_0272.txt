254 mcurus ΒΕ mm! amm-mmm.

cite textu Tridentino; sed textum intelligit ita ut nihil juri

antea vigenti derogatum fuerit, quoad beneplaciti Apostolici
necessitatem, et addita duntaxat fuerit necessitas obtinendae
etiam ab Episcopo licentiae. Non aliud scilicet conclusionis
suae fundamentum allegat laudatus Pontifex, quam duas supra
citatas decretales Gregorii X et Bonifacii V111 (id est, caput
Reliqionum, de Reliqiosis Domibus ; et caput Cum ex eo, de
Eme-essibus Proelatorum, in sexto). J am vero ex tenore utriusque
huj us decretalis haud videtur inferri posse beneplaciti Apo-
stolici necessitas universaliter, seu quoad religiosos et moniales
omnes; sed duntaxat quoad mendicantes qui in communi
bona immobilia possidere probibentur, id est, quoad solos
Capuccinos et Minores de observantia. lta visum· est Fagnano,
qui textus illos diligenter discussit, et quaestionem ex professo
tractavit. Et fateor non posse me perspicere in quo deficiat
eximii illius doctoris ratiocinatio. Ut adeo non parum mirer
communem evasisse sententiam, de necessaria sedis Apostolieae
licentia, ad cujusvis conventus erectionem, extra ltaliam et
, adjacentes insulas.

11. Quod tamen revera communis illa sententia evaserit, et
a Romanis tribunalibus et congregationibus pro regula habea-
tur, tamquam certum affirmat Benedictus XIV, citatis supra·
·verbis. Atque id minus considerate ab ipso assertum dicere
vetat tanti scriptoris auctoritas. Semel autem praesupposito,
et Benedicti XIV tempore invaluisse, et etiamnum perseve-
rare assertam ab ipso sacrarum congregationum praxim (cum
haec privatorum scriptorum opinionibus praevalere debeat),
sequitur hodie ad novi conventus erectionem necessarium esse
beneplacitum Apostolicum‚ etiam extra Italiam et adjacentes
insulas: proinde nullam fore ac irritam fundationem, ex solius
Ordinarii licentia peractam.

ᾗ

