92 imcu‘rns ns mas assummum.

Atque idem dicendum est de simplici detentione3 ut patet in
vestibus3 quibus uti debet 'homo eas secum detinendo, id est,

iis sese tegendo. Pariter simplex lactum administrationis bo-
norum temporalium, nequaquam · repugnat paupertati etiam
perfectissimis. Nam per nudum administrationis factum, nihil
acquirit administrator ex quo dives autminus pauper efficiatum
siquidem, ex hypothesi, nullum temporale commodum inde
sihi comparat. Secus foret de administratione cum stipendi0;
quia per illam acquireretur alicujus pecuniae dominium, quod
,pau pertati repugnat.

Paci-osuio 111⁸. - Seclusa auctoritate Ecclesia» aliter sta-
tuentia, votum simplem paupertatis, etiam completae, non im·
pedit quin valide retineri et aquiri possit dominium. —- Dixi-
mus supra, stare non posse dominium cum paupertate completa.
llic autem probare intendimus, dominium stare posse cum
voto simplici paupertatis„ etiam completae : non quidem eo
sensu quod, post emissum ejusmodi votum, possit quis licite
dominium retinere aut acquirere, sed eo sensu quod id possit
valide, attenta solius voti efficacia, et seclusa Ecclesiae lege
aliter disponente. Notetur autem nos hic agere duntaxat de
voto· simplici, non autem de solemni ; nam certum est, per
votum solemne paupertatis ipso facto amitti dominium ‚ si
quod hic et nunc habeatur, et voventem inhabilem omnino
fieri ad dominium aliud acquirendum in posterum : qui effe-
ctus solemnitatis, non ex ipsa voti substantia, sed ex positiva
Ecclesiae lege profluere, infra paragrapho 3 probabitur. Item
notetur, conclusionem nostram poni cum hac restrictione,
seclusa auctoritate Ecclesia» aliter disponentis .· nam potest
Ecclesia statuere, ut simplex etiam paupertatis votum incapa-
citatem dominii inducat. Et de lacto ita disposuit Grego-
rius Xlll, bulla· Ascendente Domine, quoad vota coadJutorum
approbatorum societatis Jesu, quae simplicia sunt. Dicimus
ergo votum paupertatis, modo sit simplex, et Ecclesia aliter
non statuerit, nequaquam adimere habilitatem ad dominium,
sive conservandum, sive acquirendum. Quod sic probatur:

 

