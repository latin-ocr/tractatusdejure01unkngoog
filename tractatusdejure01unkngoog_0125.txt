Pus PRIMA. 1 07

nempe decrevit ut religiosi, paupertatem in certis religio-
nibus voventes, fiant hoc ipso dominii incapaces, dicendum
erit illam incapacitatem induci, vel vi ipsius voti, vel ritu
sacro votum seu professionem concomitante, vel traditione
quam religiosus facit suiipsius suorumque bonorum et jurium
religiosae communitati in qua professionem emittit: nullus
quippe alius excogitatus t‘uit modus explicandi, in quo stet
voti paupertatis solemnitas. Atqui primo admitti nequit hypo·
thesis· quae incapacitatem dominii repeteret ex vi sola voti
paupertatis: nam certum est dari posse votum paupertatis
simplex, seu quo non auferatur dominium et capacitas do·
minii3 ac proinde votum paupertatis, per se solum, seu ex eo
solo qnod sit votum paupertatis, non necessario secum trahit
incapacitatem dominii seu solemnitatem. Praeterea votum
paupertatis quam maxime perfectum, per se solum, et abs-
trahendo ab ejus executione, nihil aliud est quam promissio
abdicandi bonorum omnium temporalium proprietatem. Sed
promittere honorum suorum abdicationem non est ea abdicare.
Qui Deo promisit, verbi gratia, dare pauperibus pecuniam
suam, hoc solo actu promittendi seu vovendi, pecuniam suam
non alienat3 sed dominium et proprietatem ipsius retinet,
usqne dnm pecuniam de facto pauperibus tradiderit. Unde
solemnitas ex nudo ipso· voto paupertatis desumi nequit.

SecundO, nec repeti potest solemnitas ex consecratione aut
benedictione aliove ‘sacro ritu, votorum emissionem et pro-
fessionem religiosam concomitante. Id supra probavimus

Tertzb, nec tandem reponenda est solemnitas in traditione
omnimoda, qua religiosus se ac bona et jura sua omnia donat
communitati religiosae in qua profitetur. Etsi enim illa hypo-
thesis aliquam veri speciem prae se ferat, et non paucis do-
ctoribus arriserit, eam tamen solido destitui fundamento supra
etiam ostendimus.

Remanet ergo ut dominii incapacitas, seu voti paupertatis '
solemnitas, ex decreto Ecclesiae provenire dicatur, juxta com-
muniorem doctorum sententiam.

