PARS QUARTA. 54 1

esse novitiatus capaces ante pubertatem (vide Schmalzgrue-
ber, in titulum de Reqularibus‚ n. 151).

5⁰ Possunt pueri a parentibus dicto modo offerri, etiam inviti
(vide Schmalzgrueber, citato loco, n. 152).

6⁰ Post factam et acceptatam a monasterio oblationem,
jam nequeunt parentes, ante pueri pubertatem, eum e ’mona-
sterio revocare (suarez, loco citato, n. 13).

7⁰ Item nequit filius ante pubertatem propria “ voluntate
egredi : est enim adhuc sub potestate paterna, quam exercet
monasterium. lmo antiquitus si egrederetur factus pubes, in-
famia notabatur; sed hoc correctum est capite Cum simus, 14,
de Reqularibus (Schmalzgrueber, loco citato, n. 153).

8⁰ Statim autem ac t'acti sunt puberes, liberum eis est egre-
di ; quia in hac aetate voluntati parentum jam non subjiciuntur,
quoad status electionem.

9⁰ Filium offerre potest pater, etiamsi mater dissentiat: item
mater absque assensu patris, modo tamen hic non contradicat ι
item tutor (vide Schmalzgrueber, in tit. de Reqularibus‚ n. 152).

10⁰ Jus commune, quoad ejusmodi impuberum oblationem,
nequaquam hodie sublatum censendum est. Equidem Triden-
tina synodus (sess, 25, c. 17, de Reqularibus) prohibuit ne ad
habitum religiosum admitteretur puella, nisi prius explorata
ipsius pe'r Episcopum aut ejus vicarium voluntate. Sed ita dis·
posuit duntaxat quoad puellas duodecim annis majores. Unde
per illud decretum nequaquam immutatum est jus commune
de quo loquimur (vide Schmalzgrueber, loco cit., n. 154).

Nota. — Nihil dicimus de servis, quia otiosa hodie soret
illa quaestio, a canonistis olim expendi solita. Ad amentes vero
et fier-iosos quod attinet, satis perspicuum est illos non esse
status religiosi capaces.

